Si attribuisce la denominazione di “inventore del padel” all’imprenditore Enrique Corcuera, un messicano appassionato dei giochi da racchetta come il “frontón” ed il “tennis”. Per una miglior comprensione, definiamo il “fronton”, in maniera molto semplice, come uno sport in cui la palla rimbalza contro un muro e viene ricevuta dall’avversario che deve fare lo stesso per continuare il gioco.
Nel 1969 ad Acapulco, il signor Corcuera adattò uno spazio esterno a casa sua per giocare a “frontón” e realizzò delle pareti in muratura, nel lato corto dello spazio a disposizione, opposto al muro della propria casa.
La parete realizzata, inizialmente, serviva per evitare che la folta vegetazione, che si trovava annessa, invadesse il campo e allo stesso tempo che la pallina utilizzata per il gioco del “frontón” non finesse, ogni volta che passava la linea difensiva, nella proprietà del vicino. Il lavoro effettuato dall’imprenditore si può ben notare nella foto storica che permette di vedere il primo campo da padel.
In uno scritto, il signor Enrique Corcuera, disse che risultava grazioso e divertente vedere, che quando la pallina da “frontón” oltrepassava la linea difensiva e rimbalzava nel muro posteriore, i giocatori aspettavano letteralmente il rimbalzo per continuare a giocare. Fatto che, con il tempo, originò il nuovo gioco e ci da la possibilità a noi di poter scrivere come nasce il padel, questo discipina sportiva che tanto piace.
La incorporazione della rete fu una genialata dell’imprenditore e così nacque il concetto del nuovo gioco. Agli inizi il gioco fu chiamato “Paddle Courcera” o “Paddle Tennis”, prendendo spunto dalla forma della racchetta utilizzata, e solo in un secondo momento si utilizzò la parola “Padel”.