Il padel (o paddle) lo si può considerare come un ibrido tra il tennis e lo squash, perché al suo interno porta le caratteristiche di entrambi. Nato negli Stati Uniti verso la fine dell’800, a partire dagli anni ’70 ha iniziato a prendere piede in tutto il mondo e solo negli ultimi tempi, anche in Italia. Il campo prevede le pareti intorno al terreno di gioco, da considerarsi come parti da dover sfruttare per il match.

I campi sono più piccoli di quelli del tennis, circa la metà come metratura. Il fondo è sintetico, le palline identiche così come il punteggio, mentre la racchetta ricorda quella del ping pong. Comune allo squash nato nel 1830 sono le linee laterali e di fondo delimitate da pareti; così come la battuta dal basso che mette d’accordo i due sport.

Il paddle si gioca in doppio. Con racchette più piccole rispetto a quelle del tennis e sono costituite da una gomma speciale ricoperta di fibra di vetro o carbonio, forate.

Le regole sono pressoché simili a quelle degli altri due “cugini”; ma la filosofia presente nel paddle è comune a quella dello squash, ossia prolungare il più possibile il numero di scambi con l’avversario.

A differenza di altri giochi, lo scopo di questo gioco non è di vincere con un punteggio, ma solo quello di far durare gli scambi il più possibile. Le differenze più importanti sono fondamentalmente due: la presenza della rete, la quale non è presente nello squash; e la possibilità di giocare anche all’aria aperta.

Rispetto al tennis, il paddle vede anche la presenza di un campo delimitato da pareti di cristallo che fanno da sponda, utili per rimettere la pallina in gioco e rispedirla all’avversario. Il punteggio – doppio rimbalzo punto all’avversario – e l’abbigliamento permesso è uguale a quello utilizzato nel tennis.

Un dato che accumuna questi tre sport è il fatto che siano sempre in continuo movimento e necessitano pertanto di un’ottima prestazione fisica e concentrazione intensa per mantenere il match a un livello ottimale. Tenersi in forma ma divertirsi anche è il segreto.